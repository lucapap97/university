### Grafici da usare

#### Grafico a bastoncini, a barre e poligonale

Frequenze assolute e relative. Per rappresentare graficamente i dati di una tabella di frequenze. Che la frequenza sia assoluta (numero delle volte in cui un valore distinto compare in un insieme di dati) sia essa relativa (espressa con un valore da 0 a 1, f/n) il grafico non cambia, cambia solo la rappresentazione delle ordinate da numeri assoluti a numeri relativi.

#### Grafico a torta

Frequenze relative. Per rappresentare graficamente i dati che non sono numerici, quindi non possono essere ordinati (non ha senso ordinarli). Viene rappresentata la frequenza relativa f/n di un determinato dato. Se la frequenza di un dato e' f/n, l'area del settore che occupera' il cerchio sara' uguale alla frazione f/n dell'area totale del cerchio, quindi un'area delimitata da due rette che formano un angolo di 360*(f/n) gradi.

#### Grafico istogramma

Frequenze assolute e relative. E' un grafico a barre con le colonne sistemate adiacenti una all'altra. Per rappresentare graficamente le frequenze di un insieme di dati che ha troppi valori distinti, quindi difficile da rappresentare. Vengono suddivisi i valori in gruppi (o classi) di dati, viene quindi persa dell'informazione come compromesso per creare un grafico e renderlo informativo, quindi la tabella delle frequenze non sara' mai come un istrogramma, perche' piu' preciso. Solitamente si scelgono dalle 5 alle 10 classi. E' prassi (non obbligatoria) usare gruppi (o classi) della stessa lunghezza, quindi dello stesso intervallo. La convenzione piu' comune e' l'inclusione a sinistra: dati i valori dei due estremi di una classe, l'estremo sinistro e l'estremo destro, l'estremo sinistro viene incluso, mentre l'estremo destro escluso. Quindi, una classe con intervallo [20, 30) include tutti i valori x tali che: 20 <= x < 30, quindi tutti i valori nell'intervallo [20, 29]. Teoricamente, non e' l'altezza, ma l'area delle barre che deve essere proporzionata alle frequenze delle classi.

##### Grafico istogramma poligonale

Partendo dall'istogramma a barre, unisco i valori delle classi sul grafico tramite segmenti e costruisco un grafico poligonale (tipo quello della borsa). Grazie a questa rappresentazione posso sovrappore piu' poligoni, quindi piu' grafici uno sopra l'altro e avere un'idea visiva delle differenze tra i due grafici.

#### Diagramma ramo-foglia

Rappresentazione di dati di piccole dimensioni. Ogni valore viene diviso in due parti. Sono utili perche' mostrano in modo chiaro tutti i valori dei dati. Sembra un istogramma rovesciato, anche se il ramo-foglia e' utile solo se si ha pochi dati, mentre l'istogramma e' adatto per insiemi piu' grandi. Utile per notare se certi valori sono multipli, ricorrono piu' volte in un determinato ramo ecc... Se un ramo-foglia ha troppe foglie per rami, i valori dei rami vengono raddoppiati, e i valori delle foglie vengono divisi equamente con valori da [0, 4] per il primo ramo e da [5, 9] per il secondo, questo per ogni ramo.

#### Diagramma di dispersione

Rappresentazione di dati bidimensionali, a coppie (x, y). E' utile per ritrarre un insieme di dati accoppiati. Sull'asse delle ascisse vengono messi i valori di x, sull'asse delle ordinate i valori di y. Questo grafico e' molto utile per fare previsioni in base a una retta che attraversa i vari valori (a occhio), per rilevare valori anomali (outlier) cioe' punti che non sembrano seguire il comportamento degli altri. Ci da informazioni sul rapporto delle due variabili.
